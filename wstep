Proponowany tytuł pracy dyplomowej – Prognoza cen akcji za pomocą metod uczenia maszynowego (klasyfikacja kombinowana – Ensemble learning)

Opis problemu
Celem pracy jest prognoza cen akcji spółek notowanych na GPW w Warszawie. Temat ten, mimo że poruszany w wielu pracach, nie znalazł zadowalającego rozwiązania, mającego zastosowanie do większego spektrum instrumentów. Niewiele jest też opracowań traktujących o wykorzystaniu metod uczenia maszynowego do analizy finansowych szeregów czasowych (w szczególności w języku polskim). Problem poruszany przez pracę można uznać, jako ważny ze względu na złożoność i liczbę problemów, które sprawiają badaczom dane finansowe (rozkład inny niż normalny, efekt grubych ogonów, efekt leptokurtozy czy grupowanie wariancji). Ponadto podejmuje on próbę weryfikacji słabej hipotezy rynku efektywnego.

Hipotezy badawcze
Hipotezą badawczą jest sprawdzenie możliwości zastosowania metod uczenia maszynowego do prognozy instrumentów finansowych. Oczekuję, że stworzony przeze mnie algorytm będzie charakteryzował się większą mocą predykcyjną niż w pracach dostępnych w literaturze, będzie uniwersalny dla wielu instrumentów, a także nie będzie wymagał dużego nakładu pracy przy dostosowywaniu parametrów klasyfikatorów (zapobieganie overfittingu, a skupienie się na zrozumieniu sygnału zawartego w danych).

Metody badawcze, w tym wykorzystane dane
W pracy zostanie zaprezentowany i użyty stosunkowo nowy i dynamicznie rozwijający się nurt w dziedzinie uczenia maszynowego, zwany klasyfikacją kombinowaną (ensemble learning). Pozwala on na użycie wielu klasyfikatorów (drzew decyzyjnych, SVM, sieci neuronowych, lasów losowych itd.) tak, aby wykorzystać ich najlepsze cechy i kompetencje potrzebne do rozwiązania danego problemu decyzyjnego. Ponadto zastosowane będą narzędzia uczenia nienadzorowanego, w celu wyodrębnienia różnych reżimów panujących na rynkach finansowych. Taki zabieg ma na celu lepsze zrozumienie przez klasyfikatory zachodzących zjawisk dla różnych trendów. Dane zostaną pobrane dla wszystkich spółek notowanych na Giełdzie Papierów Wartościowych w Warszawie dla maksymalnie długiego okresu czasu za pomocą serwisu stooq.pl. W roli zmiennych objaśniających wystąpią różne wskaźniki analizy technicznej, fundamentalnej plus w miarę możliwości zmienne sentymentu otrzymane za pomocą text miningu.




Hipoteza rynku efektywnego, intensywnie rozwijana od drugiej połowy XX wieku, zakłada że pojawienie się informacji na rynku prowadzi do natychmiastowego jej odzwierciedlenia w cenie instrumentu finansowego. Szczegółowiej, rynek można określić jako efektywny w przypadku spełnienia szeregu założeń. Do tych postulatów można zaliczyć między innymi bezpłatność informacji, równa ich dostępność dla wszystkich uczestników rynku, czy brak kosztów transakcyjnych. Istnieją trzy wersje hipotezy: słaba, półsilna i silna. Każda z nich zakłada niemożliwość osiągnięcia ponadprzeciętnych zysków poprzez używanie metod analizy technicznej. Najbardziej skrajna zaprzecza też użyteczności analizy fundamentalnej, a nawet wyklucza insider trading, jako możliwy sposób na „pokonanie” rynku. 

Argumentów przemawiających przeciwko teorii rynku efektywnego pojawiło się wiele na przestrzeni lat. Jeśli chodzi o 
